Qualunque sia il tipo di collegamento prescelto, esso può esplicare la sua funzione in uno dei seguenti due modi. 
1. PER OSTACOLO: con linguetta, con profili scanalati, con spine trasversali o longitudinali, con anelli elastici, con grano filettato. 
2. PER ATTRITO: con collegamento diretto con interferenza, con chiavetta, con accoppiamento conico e vite, con estremità d’albero filettata e vite, con collare a vite.

## Linguetta

È un organo di collegamento di forma prismatica (BARRETTA A SEZIONE RETTANGOLARE) che viene inserita in una cava ricavata in parte sull’albero e in parte nel mozzo. Le dimensioni delle cave sono unificate e riportate, con le relative tolleranze, in tabelle, in funzione del diametro dell’albero su cui si deve realizzare. Per la fabbricazione di linguette si usano acciai da bonifica con Rm ≥ 500 N/mm 2 . La lunghezza della linguetta è circa 1,5 volte il diametro dell’albero ed è sempre più corta della larghezza del mozzo.

![[Pasted image 20240303095100.png]]

La linguetta effettua il collegamento trasmettendo lo sforzo sulle pareti laterali, mentre radialmente esiste un gioco variabile tra 0,2 e 0,5 mm; quindi agisce per ostacolo impedendo il moto relativo di rotazione, ma non quello di traslazione. La linguetta lavora sui fianchi senza pressione radiale, quindi è soggetta a sforzi di taglio.

![[Pasted image 20240303095236.png]]

